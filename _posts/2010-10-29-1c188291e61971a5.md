---
id: 341
title: 2010年10月29日
author: Jerry
layout: post
guid: http://miemieyang.wordpress.com/2010/10/29/2010%e5%b9%b410%e6%9c%8829%e6%97%a5
permalink: /?p=341
---
迸之所谓豪杰之士者，必有过人之节。人情有所不能忍者，匹夫见辱，拔剑而起，挺身而斗，此不足为勇也。天下有大勇者，卒然临之而不惊，无故加之而不怒。此其所挟持者甚大，而其志甚远也。  
//上段翻译 ：  
古时候被人称作豪杰的志士，一定具有胜人的节操，（有）一般人的常情所无法忍受的度量。普通人受到侮辱，拔剑而起，挺身上前搏斗，这不值得算作勇敢。天下间真正勇敢的人，遇到突发的情形毫不惊慌，当无故受到侮辱时，也不愤怒，这是因为他们胸怀大志，目标高远.  
夫子房受书於圯上之老人也，其事甚怪；然亦安知其非秦之世，有隐君子者出而试之。观其所以微见其意者，皆圣贤相与警戒之义；而世不察，以为鬼物，亦已过矣。且其意不在书。  
当韩之亡，秦之方盛也，以刀锯鼎镬待天下之士。其平居无罪夷灭者，不可胜数。虽有贲、育，无所复施。夫持法太急者，其锋不可犯，而其势未可乘。子房不忍忿 忿之心，以匹夫之力而逞於一击之间；当此之时，子房之不死者，其间不能容发，盖亦已危矣。千金之子，不死於盗贼，何者？其身之可爱，而盗贼之不足以死  
也。子房以盖世之刀，不为伊尹、太公之谋，而特出於荆轲、聂政之计，以侥幸於不死，此圯上老人之所为深惜者也。是故倨傲鲜腆而深折之。彼其能有所忍也，然后可以就大事，故曰“孺子可教”也。  
楚庄王伐郑伯肉袒牵羊以逆；庄王曰：“其君能下人，必能信用其民矣。”遂舍之。句践之困於会稽，而归臣妾於吴者，叁年而不倦。且夫有报人之志，而不能下人 者，是匹夫之刚也。夫老人者，以为子房才有馀，而忧其度量之不足，故深折其少年刚锐之气，使之忍不忿而就大谋。何则？非有生平之素，卒然相遇於草野之间， 而命以仆妾之役，油然而不怪者，此固秦皇之所不能惊，而项籍之所不能怒也。  
臂夫高祖之所以胜，而项籍之所以败者，在能忍与不能忍之间而已矣。项籍唯不能忍，是以百战百胜，而轻用其锋；高祖忍之，养其全锋，以待其弊，此子房教之也。当淮阴破齐而欲自王，高祖发怒，见於词色。由此观之，犹有刚强不忍之气，非子房其谁全之？  
太史公疑子房以为魁梧奇伟，而其状貌乃如妇人女子，不称其志气。呜呼！此其所以为子房欤！